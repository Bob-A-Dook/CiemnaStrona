---
layout: page
title: O blogu
permalink: /about/
---

Witajcie na blogu osobistym o&nbsp;ciemniejszej stronie świata!

Pokazuję tu – być może mniej znane – zjawiska społeczne i&nbsp;gospodarcze, które w&nbsp;moich oczach szczególnie psują świat. Będzie też sporo krytyki między&shy;narodowych firm oraz ich metod działania. A&nbsp;także przystępne poradniki dotyczące ochrony swojej prywatności w&nbsp;sieci.

Blogowi przyświeca kilka założeń:

1. **Brak teorii spiskowych**

   Nie wierzę w żadne wielkie plany ani geniuszy zła. Wierzę natomiast, że system jest pełen cwaniaków, manipulantów i&nbsp;zachęt do naginania zasad. To pod tym kątem będę oceniał informacje. A&nbsp;żebyście sami mogli wyrobić swoje zdanie, będę często dawał linki do źródeł.

2. **Charakter niekomercyjny**

   Niczego tutaj nie sprzedaję, nie zbieram danych, nie wyświetlam żadnych reklam. Być może dodam kiedyś linka do wpłat dla chętnych, ale w centrum uwagi zawsze będzie treść.

3. **Brak polskiej polityki**

   Polityka to ciekawy, ale strasznie śliski temat. Wystarczy kilka słów, żeby zostać zaszufladkowanym i&nbsp;stracić sympatię czytelników, niezależnie od poziomu treści. Dlatego będę unikał poruszania spraw politycznych, chyba że będą związane z&nbsp;szerszymi zjawiskami.

4. **Kwestie techniczne są uproszczone**
   
   Terminologię ograniczam do minimum, zrozumiałość przede wszystkim. Purystów może pocieszę tym, że przynajmniej staram się nie pisać o rzeczach, o&nbsp;których nie mam pojęcia.

5. **Tworzony hobbystycznie**
  
   Blog sprawia mi radochę, więc będę w niego wkładał pracę. Ale ma to granice. Nie obiecuję regularnych postów ani częstego sprawdzania maili. Nie planuję również dodawać sekcji komentarzy.
  
Skoro już wiemy na czym stoimy, możecie zdecydować czy przewijać dalej :grin: 

## Motywacja

Dlaczego zabrałem się za tego bloga? Z&nbsp;dwóch powodów -- praktycznego i&nbsp;idealistycznego.

**Powód praktyczny:**

Blog próbuje wypełnić niszę. Komentarze w internecie i&nbsp;moje własne rozmowy ze znajomymi wskazują, że jest sporo osób, które słyszały o&nbsp;różnych aferach i&nbsp;chciałyby wiedzieć coś więcej.

Ale realia utrudniają szukanie informacji -- łatwo trafić na teorie spiskowe, infantylne artykuły sponsorowane albo, w drugą stronę, mniej zrozumiałe teksty specjalistyczne.

Mam zamiar porządkować informacje i&nbsp;opinie z sensownych źródeł, upraszczać gdzie trzeba i&nbsp;łączyć je w&nbsp;tematyczne posty. Żeby pojedyncze, wyrwane z&nbsp;kontekstu aferki układały się w&nbsp;spójny obraz.

**Powód idealistyczny:**

Chcę być po lepszej stronie spektrum.

Po jednej jego stronie są ludzie naprawdę dobrzy w swoim fachu, którzy pewnie by się nieźle ustawili (w&nbsp;rozumieniu popularnym), gdyby szli z&nbsp;prądem. Ale zamiast tego poszli za ideałami i&nbsp;sporo poświęcili.  
To ludzie tacy jak Snowden, Assange, Ełbakjan, Swartz, Stallman. Często ekscentryczni, czasem trudni do zrozumienia, ale żyjący prawdziwie. Pewnie jeszcze o nich wspomnę na blogu.

Na przeciwnym biegunie są pozerzy. Wygadani, ale pozbawieni faktycznej odwagi i&nbsp;przemyśleń. Nachalnie propagujący olewactwo, materializm lub bucowatość. Zakrzykujący rzeczywistość prostymi *gad-demn!* czy *iks de*. Ale pod swoim napuszeniem chowający jedynie konformizm i bylejakość.

Nauczenie się czegoś nowego, wychylenie się i&nbsp;wkładanie w&nbsp;coś pracy bez liczenia na kasę -- nawet byle pisanie bloga od podstaw -- to coś, czego pozerzy nigdy nie zrozumieją. A&nbsp;grupa pierwsza by zrozumiała doskonale. Zatem blog powstał.

## Co napędza Ciemną Stronę

* Hosting przez Github Pages od platformy [Github](https://github.com).

  Github wprawdzie należy do Microsoftu, czyli megakorpo i&nbsp;zapewne celu przyszłej krytyki... Ale jestem w&nbsp;tych kwestiach pragmatyczny. Jeśli coś jest przydatne, to bierę.

* Silnik blogowy [Jekyll](https://github.com/jekyll/jekyll) z motywem [Minima](https://github.com/jekyll/minima), zmodyfikowanym przez mnie;
* Czcionka [Fira Sans](http://mozilla.github.io/Fira/) od Mozilli (pobrana z witryny [Font Squirrell](https://www.fontsquirrel.com/fonts/fira-sans));
* Logo strony to darmowa [emotka](https://www.flaticon.com/free-icon/happy_742923) autorstwa <a href="https://www.flaticon.com/authors/vectors-market" title="Vectors Market">Vectors Market</a> ze strony <a href="https://www.flaticon.com/" title="Flaticon">www.flaticon.com</a> (przerobiona przez mnie).

Dodatkowe wyróżnienia dla umilaczy pracy:

* muzyki z gatunku *synth wave*, m.in. zespołów *Roborg*, *Mega Drive*, *Zombie Hyperdrive*, *Midnight Danger* i&nbsp;wielu innych :notes:
* kofeiny z różnych źródeł :coffee:

## Kontakt

Macie jakieś uwagi, propozycje tematów? Piszcie na adres <a  href="mailto:bob.adook@tutanota.com">bob.adook@tutanota.com</a>.

Kod źródłowy bloga jest [na Githubie](https://github.com/Bob-A-Dook/CiemnaStrona).

 <p class="rss-subscribe">Wpisy możecie <a href="{{ "/feed.xml" | relative_url }}">subskrybować przez RSS</a>.</p>
