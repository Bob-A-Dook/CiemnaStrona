---
layout: post
title:  "Bierzemy co nasze – odzyskiwanie danych z Facebooka"
description: "W jaki sposób możemy pobrać wszystkie swoje dane z Facebooka."
date:   2021-02-11 5:30:07 +0100
tags: [Porady, Internet, Analiza danych]
firmy: [Facebook]
category: facebook_dane
category_readable: "Kochajmy się jak bracia, analizujmy się jak Facebooki"
---

Chyba nikogo nie zaskoczę stwierdzeniem, że Facebook od dawna dużo o&nbsp;nas wie.  
Ale od pewnego czasu mamy nad tymi informacjami większą kontrolę.

Spójrzmy, co się zmieniło.

# Wieki ciemne

Pamiętam, jak Fejs dopiero się popularyzował w&nbsp;Polsce w&nbsp;okolicach lat 2008-2010, wyciągając ludzi z&nbsp;realiów Naszej Klasy i&nbsp;Gadu-Gadu (tak, jestem stary :sweat_smile:).

Z czasem stali się komunikatorem, bez którego praktycznie nie dało się nadążyć za bieżącymi sprawami na studiach. Pojawiło się nawet powiedzenie „Nie masz Facebooka? To nie istniejesz”.

Gdzieś w&nbsp;tle zawsze krążyły ostrzeżenia. „Facebook zarabia na reklamach”. „Jeśli coś jest darmowe, to znaczy że to ty jesteś produktem”. Strony, które najpierw zachęcały ludzi do obserwowania, a&nbsp;potem zmieniały się w&nbsp;spam reklamami albo propagandą.

Tak, Facebook zawsze miał ciemne zakamarki i, jako firma, [długą historię szemranych działań](https://www.techrepublic.com/article/facebook-data-privacy-scandal-a-cheat-sheet/). Ale to historia na kilka innych wpisów.

W praktyce, jako użytkownik, wszystko to spychałem na dalszy plan. Na stronie głównej [mieli napis](https://www.dobreprogramy.pl/Facebook-nie-bedzie-zawsze-darmowy-Obietnica-znika-z-serwisu,News,103406.html) **„To jest (i zawsze będzie) darmowe”**. I&nbsp;to wygrywało. Brak opłat i&nbsp;łatwość bycia na bieżąco, rozmów w&nbsp;grupie, planowania... to jednak była oferta nie do odrzucenia.

# Epoka prywatności

Jednak niektórzy czuwali. W&nbsp;latach 2011-2012 pojawiły się [pierwsze propozycje](https://edps.europa.eu/data-protection/data-protection/legislation/history-general-data-protection-regulation_en) jednolitej ochrony prywatności na terenie Unii. W&nbsp;2016 r. weszła dyrektywa o&nbsp;ochronie prywatności -- GDPR, **w Polsce przyjęta jako RODO**.

Dość kontrowersyjna przez liczne niejasności. Ale czasem skuteczna.

Daje ona dość szerokie uprawnienia, jeśli chodzi o&nbsp;ochronę danych. Możemy m.in. nie wyrażać zgody na ich zbieranie (a firmy nie mogą tego robić bez naszej wiedzy). Możemy zwrócić się z&nbsp;żądaniem ich usunięcia. Możemy również zwrócić się do firmy, żeby wysłała nam wszystkie dane osobowe, jakie o&nbsp;nas ma.

Kary za naruszenia GDPR/RODO mogą wynosić aż do 4% rocznego obrotu firmy, z&nbsp;działalności na całym świecie. Więc nawet najwięksi mają się czego bać.

Facebook, zapewne pod presją GDPR, dodał wymagane funkcje. Od teraz **możemy przeglądać i&nbsp;pobierać przez ich stronę nasze dane osobowe**.

Taki właśnie mam plan na tę serię wpisów. Wezmę swoje dane -- ze wszystkich długich lat spędzonych na Facebooku -- i&nbsp;zobaczę, ilu rzeczy zdołam się dowiedzieć o&nbsp;sobie i&nbsp;innych.

Mając na uwadze, że Facebook pewnie i&nbsp;tak wie więcej.

{% include info.html type="Heheszki" text="Tytuł tej serii wpisów nawiązuje do pewnego powiedzenia, które mi się skojarzyło.  
Chcąc je zweryfikować, wyszukałem jego pierwszy człon, *[kochajmy się jak bracia](https://duckduckgo.com/?q=kochajmy+si%C4%99+jak+bracia)*. Podpowiedzi z&nbsp;wyszukiwaniami innych użytkowników były... ciekawe :sweat_smile:  
(Na dzień 11.02 są nieco inne, ale też w&nbsp;ten deseń)." trailer="<p class='figure'><img src='/assets/posts/bierzemy-co-nasze-odzyskiwanie-danych-z-facebooka/podpowiedzi_heheszki.webp' alt='Screen podpowiedzi wyszukiwania z&nbsp;DuckDuckGo dla hasła „Kochajmy się jak bracia”. Wśród nich między innymi „jak się kochać pozycje”, „kiedy facet kocha naprawdę”, „jak namówić koleżankę na macanie”.'/></p>" %}

## Jak pobrać swoje dane od Fejsika

Przejdźmy do rzeczy. Wchodzimy [na stronę główną Facebooka](facebook.com). Jeśli nie jesteśmy zalogowani, to się logujemy.

Klikamy **strzałkę w&nbsp;górnym prawym rogu**, żeby wyświetlić informacje o&nbsp;koncie:

{:.figure .bigspace}
<img src="/assets/posts/bierzemy-co-nasze-odzyskiwanie-danych-z-facebooka/1.webp" alt="Prawy górny róg głównej strony Facebooka. Ikona strzałki skierowanej w dół, pod którą po najechaniu kursorem wyświetla się napis 'Konto'"/>

Wybieramy zakładkę `Ustawienia i prywatność`.

{:.figure .bigspace}
<img src="/assets/posts/bierzemy-co-nasze-odzyskiwanie-danych-z-facebooka/2.webp" alt="Menu widoczne pod obrazkiem profilowym. Obrazek, imię i nazwisko zakryte czarnym kolorem. Druga opcja od góry to 'Ustawienia i prywatność'"/>

Wybieramy z&nbsp;niej `Ustawienia`:

{:.figure .bigspace}
<img src="/assets/posts/bierzemy-co-nasze-odzyskiwanie-danych-z-facebooka/3.webp" alt="'Fragment menu z nagłówkiem 'Ustawienia i prywatność'. Zaraz pod nim pierwsza opcja to 'Ustawienia'."/>

Z listy po **lewej** stronie wybieramy `Twoje informacje na Facebooku`:

{:.figure .bigspace}
<img src="/assets/posts/bierzemy-co-nasze-odzyskiwanie-danych-z-facebooka/4.webp" alt="Wycinek ekranu pokazujący nagłówek 'Ustawienia' i opcje pod spodem. Wśród nich, trzecia od góry, opcja 'Twoje informacje na Facebooku'"/>

Klikamy linijkę podpisaną `Pobieranie Twoich informacji`:

{:.figure .bigspace}
<img src="/assets/posts/bierzemy-co-nasze-odzyskiwanie-danych-z-facebooka/5.webp" alt="Wycinek ekranu pokazujący nagłówek 'Twoje informacje na Facebooku'. Pod spodem opcje wraz z opisami. Ich nazwy to między innymi 'Dostęp do Twoich infromacji' i 'Pobieranie Twoich informacji'"/>

{% include info.html type="Uwaga" text="Jeśli chcemy tylko przejrzeć swoje dane, nie pobierając ich, to wybieramy opcję pierwszą, `Dostęp do Twoich informacji`.  
Uprzedzę: niektóre są w&nbsp;takiej formie mało przydatne (np. próba przejrzenia wiadomości kończy się zwykłym odesłaniem do Messengera)." %}

Mamy teraz kilka opcji do wyboru:

{:.figure .bigspace}
<img src="/assets/posts/bierzemy-co-nasze-odzyskiwanie-danych-z-facebooka/6.webp" alt="Opcje pobierania danych z Facebooka. Można ustawić zakres dat, format danych (ustawiony JSON) oraz jakość multimediów. Po prawej duży niebieski przycisk 'Utwórz plik'"/>

Osobiście wybrałem:

* `Jakość multimediów: Niska`, bo nie planuję nic robić z&nbsp;obrazkami czy filmami;
* Zakres dat domyślny (`Wszystkie moje dane`), bo chcę pobrać wszystko od początku istnienia konta;
* `Format: JSON`. Naprawdę.

  Jako format da się wybrać też HTML, ale ten Facebookowy jest głupi, zły, brzydki i&nbsp;go nie lubię :unamused: Jak później zobaczycie, ich JSON również szwankuje, ale przynajmniej da się go odratować.

{% include info.html type="Uwaga" text="Jeśli chcemy pobrać tylko część informacji, na przykład tylko dane o&nbsp;reklamach, to można najpierw kliknąć opcję `Usuń zaznaczenie wszystkich`, zapisaną małymi literkami po lewej stronie. Następnie zaznaczamy kratki tylko przy tych rodzajach danych, które nas interesują."%}

Na koniec klikamy `Utwórz plik`.  
Fejsik poprosi nas o&nbsp;ponowne podanie hasła do konta (zakładam, że nie jesteście wiecznie zalogowani i&nbsp;je pamiętacie? :wink:).

Potem pozostaje chwilę czekać. Dostaniemy po chwili powiadomienie, że nasz folder już na nas czeka. Po kliknięciu pokaże nam podstawowe informacje o&nbsp;nim:

{:.figure .bigspace}
<img src="/assets/posts/bierzemy-co-nasze-odzyskiwanie-danych-z-facebooka/7.webp" alt="Wycinek ekranu pokazujący plik z wiadomościami. Lata w zakresie dat są zamazane. Data pobrania pokazuje 30 lutego o godzinie 13:37. Jako rozmiar pliku pokazuje 2 gigabajty, liczby po przecinku zamazane."/>

Plik z&nbsp;danymi ma format ZIP i&nbsp;może być spory. Sam używam bardzo niewielu funkcji (bez geolokalizacji itp.), nie wrzucam tysięcy zdjęć, pobieram multimedia w&nbsp;niskiej jakości. A&nbsp;przez te lata moja „teczka” i&nbsp;tak rozrosła się do ponad 2&nbsp;GB.

Pobieramy plik! Właśnie wróciła do nas ta część życia, którą powierzyliśmy Facebookowi. Teraz można dowiedzieć się czegoś o&nbsp;sobie.

Ale to w&nbsp;kolejnych wpisach. Na ten moment trzymajcie się i&nbsp;sprawnego pobierania! :metal:

