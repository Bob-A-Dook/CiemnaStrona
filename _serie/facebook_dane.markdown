---
seria: facebook_dane
permalink: "serie/facebook_dane/"
layout: seria
readable_name: "Kochajmy się jak bracia, analizujmy się jak Facebooki"
---

Facebook towarzyszy większości z&nbsp;nas od lat, w&nbsp;różnych sferach życia.

Skusił nas być może tym, że wszyscy tam byli i&nbsp;tam toczyło się życie po powrocie do domu. Albo swoją niezawodnością, wieloma opcjami, tym że jest darmowy.

Tylko że nie do końca. Na tej platformie **praktycznie wszystkie nasze działania są zapisywane i&nbsp;analizowane** w&nbsp;celu przypisania nas do pewnych kategorii. Potem reklamodawcy -- prawdziwi klienci Facebooka -- mogą mu zlecać pokazywanie reklam osobom należącym do wybranych grupek.

Możliwości takich analiz są ogromne. Na szczęście, dzięki przepisom regulującym prywatność, możemy pobrać wszystkie dane osobowe, jakie ma o&nbsp;nas Facebook. I&nbsp;analizować je na własną rękę.

Temu właśnie poświęcam serię *Kochajmy się jak bracia, analizujmy się jak Facebooki*. Wyciągnę ze swojej facebookowej historii pewne (oczywiście anonimowe!) informacje o&nbsp;sobie i&nbsp;innych.

Pokażę, może ku przestrodze, że z&nbsp;takich informacji można się dowiedzieć naprawdę wiele. I&nbsp;że na pewno wie to wszystko Fejs.

Wpisy będą miały formę prezentacji i&nbsp;krótkiego omówienia wyników. Będę również dodawał skrypty pomocnicze w&nbsp;Pythonie, pozwalające każdemu przeanalizować w&nbsp;ten sposób własne dane.
