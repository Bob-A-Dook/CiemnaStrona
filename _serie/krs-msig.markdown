---
seria: krs-msig
permalink: "serie/krs-msig/"
title: Myszkowanie w Monitorze – linki do wpisów
description: "Wpisy zawierające analizy dotyczące różnych polskich firm."
layout: seria
readable_name: "Myszkowanie w Monitorze i kopanie w KRS-ie"
---

Wiedzieliście, że większość oficjalnych wydarzeń z&nbsp;życia polskich firm (a przynajmniej tych większych, od spółek jawnych po akcyjne) jest publicznie dostępna i&nbsp;wszyscy możemy je sobie sprawdzić?

Niestety format danych nie zachęca do takiego sprawdzania. Są dostępne w&nbsp;formie plików PDF, ciężkostrawnych dla komputera i&nbsp;niewiele bardziej czytelnych dla człowieka.

Przy odrobinie wysiłku da się jednak do nich dobrać i&nbsp;przedstawić je w&nbsp;czytelniejszy sposób. Tym się zajmę w tej serii. Patrząc na polskie firmy, zobaczymy różne ciekawostki:

* Za znanymi markami czasem kryją się dość tajemnicze spółki;
* Dokumenty finansowe zawierają metadane, po których można rozpoznać autorów dokumentów;
* W&nbsp;oficjalnych źródłach nie brakuje literówek, za to brakuje czasem całych wpisów;
* Na podstawie zmian w&nbsp;zarządzie i&nbsp;udziałowcach można poznać swoisty „kształt” historii firmy;
* Co cechowało firmy, które już oficjalnie uznano za piramidy finansowe.

A kto wie, może nawet uda się wykopać jakiś skandalik?

Wszystko to w&nbsp;luźnym tonie. Grzebanie w&nbsp;informacjach o&nbsp;firmach to świetna zabawa, mimo że różni garniturkowcy bardzo lubią podtrzymywać pozory, że firmy to *sirius byznes*.

Ale nie z&nbsp;nami te numery, śmieszki grają po swojemu :wink:  
Zapraszam do lektury!
